## Projekt: Wypożyczalnia samochodów miejskich


Założenia dotyczące projektu

Projekt jest realizowany w zespołach 4-osobowych. Praca zespołowa jest jednym z istotnych
elementów ćwiczenia, nie ma więc np. możliwości zaliczania projektów indywidualnie lub w
parach. Odstępstwa od 4-osobowej liczebności mogą występować wyłącznie, gdy liczba
zarejestrowanych osób nie jest podzielna przez 4.
Ponieważ zespoły są dość duże, projekty powinny również być odpowiednio złożone i
nietrywialne.

W zakres projektu wchodzi:
1. stworzenie modelu pojęciowego (E-R),
2. zaprojektowanie logicznego modelu danych,
3. zaprojektowanie fizycznego modelu danych,
4. implementacja bazy danych,
5. implementacja aplikacji dostępowej,
6. implementacja aplikacji raportowej.

Technologia realizacji jest dowolna, tzn. nie jest w żaden sposób narzucona, a jej dobór, tak samo
jak opracowanie konstrukcji rozwiązania, jest elementem projektu.
W ramach projektu należy zwrócić uwagę w szczególności na następujące sprawy:
- dopracowanie modelu pojęciowego (najlepiej, żeby było widać jego ewolucję w trakcie
projektu wynikającą z uszczegóławiania wymagań i dopracowywania koncepcji7), ze
szczególnym uwzględnieniem rozróżnienia danych operacyjnych od słowników danych i
metamodelu;
- dopracowanie logicznego modelu danych, w szczególności przeprowadzenie
denormalizacji danych na potrzeby aplikacji raportującej;
- wygenerowanie odpowiedniej (dużej) ilości reprezentatywnych danych testowych, tak
aby pozwalały na symulowanie realnego użycia systemu;
- zastosowanie odpowiednich do problemu metod dostępu do danych i innych elementów
modelu fizycznego;
- wykonanie stosunkowo prostych aplikacji, tak aby ciężar projektu leżał po stronie
projektu bazy danych, nie aplikacji;
- wykonanie wymaganych mechanizmów walidacji danych, reguł biznesowych, procesów,
etc. na poziomie bazy danych i aplikacji;
- wykonanie rzetelnych testów rozwiązania – funkcjonalnych i niefunkcjonalnych.

Projekt ZIMA 2018/2019

Zakres projektu

Etap 0: Opis słowny projektu (dokument)
- słowny opis przyjętych założeń,
- model pojęciowy (diagram E-R z graficznym opisem związków i opisem
atrybutów: typ danych, dziedzina, ograniczenia, opis).

Etap 1: Projekt bazy danych (dokument)
- analiza wymagań funkcjonalnych,
- analiza wymagań pozafunkcjonalnych,
- opis przyjętych założeń projektowych oraz uściśleń słownego opisu zadania ,
- logiczny model danych (diagram logiczny).

Etap 2: Projekt Aplikacji (dostępowej i raportowej)
- fizyczny model danych, - dokument
- implementacja bazy danych, - prezentacja
- wygenerowanie danych testowych (dla testów wymagań funkcjonalnych i
pozafunkcjonalnych), - prezentacja
- scenariusze testów. - dokument

Etap 3: Implementacja aplikacji dostępowej i raportowej 
(prezentacja)
- implementacja aplikacji dostępowej,
- implementacja aplikacji raportowej,
- testy rozwiązania,
- prezentacja systemu